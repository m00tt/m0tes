L'informatica supporta il ciclo di vita di una particolare risorsa aziendale, <b>l'informazione</b>, che rappresenta l'oggetto di processi operativi e gestionali.

Per tecnologie, non si intende solamente tecnologie informatiche, infatti il legame tra organizzazione e tecnologie non informatiche e un punto di partenza per analizzare la maggior complessità indotta dall'informatica.

## Sistema tecnico, tecnologia, organizzazione
Un <b>Sistema Tecnico</b> è un insieme di tecnologie adottate in uno specifico contesto.

Una <b>tecnologia</b> è un insieme di conoscenze scientifiche applicabili alla produzione.

Per esempio, il web è una tecnologia (risultato di ricerca e protocolli di comunicazione), mentre l'applicazione web che gestisce il sito di un'azienda fa parte del sistema tecnico.

![Tech System](/assets/sistemi_informativi/tech_sys.png)

Cambiamenti nel sistema tecnico, dovuti, per esempio, all'innovazione e alla disponibilità di strumenti di lavoro più moderni ed efficienti, causano inevitabilmente corrispondenti cambiamenti nell'organizzazione delle attività operative e nei processi gestionali di coordinamento e controllo.

<b>Quali sono i legami tra sistema tecnico, tecnologia ed organizzazione?</b><br>
- Un primo legame è l'effetto positivo che l'innovazione porta sull'efficienza organizzativa, come conseguenza di una generale riduzione dei costi e dei tempi di produzione
- Un altro legame è tra sistema tecnico e _efficacia_ organizzativa. L'efficacia è legata al raggiungimento degli obiettivi strategici di un'organizzazione e, poiché, determinati livelli di efficienza possono rappresentare un obiettivo strategico, l'effetto positivo  della tecnologia sull'efficienza può essere anche interpretato come aumento di efficacia.

Il sistema tecnico, quindi, influisce:
- Sull'efficienza del processo produttivo
- Sull'efficacia del processo produttivo

$ADEGUATEZZA = \frac{EFFICACIA}{EFFICIENZA} = \frac{\frac{RISULTATI}{OBIETTIVI}}{\frac{RISULTATI}{RISORSE}} = \frac{RISORSE}{OBIETTIVI}$

Un'attività è tanto più efficiente quanto maggiore è l'output per un dato input o minore è l'input necessario per conseguire un dato output.

_La produttività è il rapporto tra output prodotto e input utilizzato_

L'aumentata efficienza produttiva corrisponde ad una riduzione dei costi unitari, ma comporta anche un investimento per la messa in opera del nuovo sistema produttivo. Se tale investimento è consistente (come nella maggior parte dei casi), risulta conveniente, comportando una diminuzione dei costi unitari, soltanto al di sopra di certi volumi (_volumi di break-even_).

## Efficienza tecnica (interna)
Misura la relazione tra input e output prendendo come riferimento la efficiency frontier.

![Efficiency Frontier](/assets/sistemi_informativi/efficienza_tecnica.png)

1. la curva rappresenta la efficiency frontier
2. i punti che cadono sotto la frontiera, non sono efficienti (B)
3. i punti che cadono sulla curva, sono efficienti (A,C)

<b>x</b>: incremento di risorse
<b>y</b>: incremento di produttività


## Efficienza allocativa (esterna)
Rappresenta la relazione tra una combinazione ottimale di input e gli output raggiunti.

![Efficienza allocativa](/assets/sistemi_informativi/efficienza_allocativa.png)

L'allocazione di risorse è ottimale, quindi, non sono possibili incrementi di efficienza senza generare effetti negativi (<b>pareto ottimalità</b>)


## Paradosso di Jevons
Quando la produttività di qualcosa aumenta, il suo costo diminuisce. Con la stessa quantità di denaro si può quindi acquistarne di più, e questo aumenta la domanda.<br>
Ma se aumenta la domanda, per soddisfarla bisogna incrementare la produttività.
