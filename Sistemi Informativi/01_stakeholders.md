# Ambiente specifico: gli stakeholders

![Stakeholder](/assets/sistemi_informativi/stakeholder.png)

<b>Stakeholder </b>: _qualsiasi entità (individuo o gruppo) che può <u>influenzare</u> o <u>essere influenzata</u> dalle attività, decisioni, politiche, pratiche operative e finalità di un'organizzazione._

Un'organizzazione utilizza risorse al fine di creare benessere e altri benefici per i suoi stakeholder, cioè coloro che:
- possono contribuire alla capacità dell'organizzazione di creare valore
- sono i potenziali beneficiari del valore creato dall'organizzazione
- si assumono i rischi connessi alle attività dell'organizzazione


<b>CRS (Corporate Social Responsability)</b>: La responsabilità sociale d'impresa è un concetto di gestione in cui le aziende integrano le preoccupazioni sociali e ambientali nelle loro operazioni commercial. La CSR è generalmente intesa come il modo in cui un'azienda raggiunge un equilibrio economico, ambientale e sociale, rispondendo al tempo stesso alle aspettative di azionisti e stakeholders.


<b>CSI (Corporate Social Innovation)</b>: L'innovazione sociale d'impresa può essere definita come una nuova soluzione integrata nei prodotti, nei processi e nei servizi in modo da soddisfare le necessità sociali e migliorare la qualità della vita. In particolare, CSI, include ed integra approcci sociali, economici e tecnologici per andare incontro alla domanda ed alla pressione del nuovo ambiente economico.


## Strumenti di rendicontazione

![Rendicontazione](/assets/sistemi_informativi/rendicontazione.png)

- Bilancio sociale<br>
È la rappresentazione del profilo etico di un'organizzazione, che ne certifica l'affidabilità e la capacita di creare valore.

Il bilancio sociale è l'esito di un processo con il quale l'organizzazione rende conto delle scelte, delle attività, dei risultati e dell'impiego di risorse, in modo da consentire ai suoi stakeholders di conoscere e formulare un proprio giudizio sull'organizzazione.

- Bilancio ambientale<br>
Strumento che permette di analizzare la gestione del rapporto impresa-ambiente e l'impatto che l'attività ha sull'ecosistema.

Nel bilancio ambientale si descrive l'approccio organizzativo e strategico per la gestione ambientale e si documenta l'impatto prodotto dalle azioni attuate.

- Bilancio di sostenibilità (integrato)<br>
Documento aziendale che le organizzazioni scrivono periodicamente a seguito di un processo di rendicontazione al fine di comunicare in modo trasparente i riultati sugli impatti ambientali, sociali e di governance (ESG - Environment, Social, Governance).


## Stakeholder analysis
La <b>Stakeholder Theory</b> si basa sull'assunzione per cui le strategie che un'organizzazione mette in atto sono bolte a soddisfare gli obiettivi che caratterizzano i suoi stakeholders.

Una strategia organizzativa ha maggiori possibilità di successo se si basa sulla identificazione degli stakeholders e su una valutazione di come gli obiettivi possono influenzare o essere influenzati dagli stakeholders.

Per esempio, individui o gruppi di individui possono ricoprire più ruoli contemporaneamente, e ciò può determinare _conflitti di interesse_ tra gli stakeholders. Riconoscere e gestire questa sovrapposizione di ruoli permette di valutare gli impatti che possono derivare all'attività dell'organizzazione.

Questo permette una <b>valutazione multidimensionale ed a 360°</b> delle performance dell'organizzazione.

### Obiettivi
- Identificare gli stakeholders
- Identificare in che modo gli stakeholders possono influenzare l'organizzazione
- Identificare i benefici che gli stakeholders possono offrire all'organizzazione
- Identificare i criteri di valutazione che ogni stakeholders può applicare
- Determinare un ordinamento per importanza degli stakeholders

#### Fasi dell'analisi
1. Identificare gli stakeholders
2. Profilarli: tramite una matrice di profilazione (si effettua un sistema a domande e risposte in modo da produrre un profilo dello stakeholder)
3. Creare un modello relazionale
4. Stabilire categorie e metodi di partecipazione

### Network degli stakeholders
Le reti degli stakeholders possono essere configurate in diverse maniere.

<b>Esempio: caso McDonnel Douglas</b>
McDonnel Douglas affidò a Convair un contratto per fornitura di parti di aerei, incluso un portellone chiamato DC-10.<br>
Convair rilevò un difetto del DC-10 e lo comunicò a McDonnel Douglas che ignorò la segnalazione (che non venne riportato alla Federal Aviation Administration).<br>
Poco tempo dopo, un aereo precipitò a causa del difetto.

PROBLEMA: gli accordi tra McDonnel Douglas e Convair impedivano a quest'ultimo di comunicare direttamente con la FAA.

McDonnel Douglas aveva configurato il suo sistema di stakeholder come un'insieme di relazioni, con al centro se stessa (focal network).


Quindi, l'obiettivo di definire una rete di stakeholder è quello di rappresentare le razioni tra essi:
- Chi è in relazione con chi?
- Chi influenza chi?
- Chi controlla chi?

## Stakeholder analysis: livello di coinvolgimento
Rappresentazione del livello di convolgimento degli stakeholders: dal più basso al più alto.

![Levels](/assets/sistemi_informativi/stakeholders_levels.png)

1. Information sharing
Gli stakeholders sono informati delle attività dell'organizzazione, ma non possono influenzarla perché le decisioni vengono comunicate dopo che sono già state prese.

2. Partecipation by Consultation
Gli stakeholders vengono consultati circa le decisioni che l'organizzazione deve prendere

3. Partecipation through Material Incentives
Gli stakeholders sono coinvolti direttamente svolgendo qualche attività e ricevendone in cambio qualche tipo di incentivazione

4. Functional Partecipation: Group Formation
Gli stakeholders partecipano direttamente all'attività dell'organizzazione per conseguire obiettivi.

5. Interactive Partecipation/Collaboration
Gli stakeholders sono coinvolti direttamente nella definizione degli obiettivi. In questo modo gli stakeholders influenzano direttamente l'organizzazione.

6. Self-Actualization/Empowerment
Gli stakeholders esercitano un controllo diretto sulle decisioni dell'organizzazione e sulle sue risorse.


Il passo finale della Stakeholders Analysis prevede 2 elementi:
1. Sulla base della loro profilazione, individuare il corretto livello di coinvolgimento: attraverso una matrice di coinvolgimento
2. Individuare le strategie più opportune per assicurarsi il coinvolgimento degli stakeholders

Secondo Freeman, l'obiettivo della gestione degli stakeholders è duplice:
1. Mantenere gli interessi degli shakeholder in equilibrio e rafforzarli l'uno con l'altro
2. Cercare soluzioni che soddisfino più parti interessate contemporaneamente
