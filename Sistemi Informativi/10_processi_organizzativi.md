# Processi organizzativi
Un processo organizzativo si compone di:
- $A$: attività che compongono il processo
- $I$: Input del processo
- $O$: Output del processo
- $C$: Clienti

$$P = (A, I, O, C)$$

# Catena di Porter
L'attività dell'organizzazione può essere vista come una catena di attività finalizzate alla creazione di valore per il cliente.

Il valore creato è proporzionale al prezzo che il cliente è disposto a pagare per il prodotto o servizio ricevuto.

![Porter chain](/assets/sistemi_informativi/porter.png)

| BUY SIDE | IN SIDE | SELL SIDE |
| -------- | ------- | --------- |
| Ricerca del bene e del fornitore | Gestione attività operative | Gestione interfaccia cliente |
| Definizione prezzi | Gestione risorse umane | Gestione distribuzione |
| Gestione materiali | Gestione amministrativa | Assistenza |

Il <b>miglioramento delle performance</b> di un'organizzazione è legato al miglioramento dei suoi processi organizzativi.<br>
Le tecnologie dell'informazione e della comunicazione rappresentano un'opportunità per il cambiamento dei processi e dell'organizzazione.

# Cultura organizzativa del processo
Evoluzione verso una _organizzazione di processi_:

- Definizione di strutture organizzative responsabili per intero del ciclo del processo, individuando il process owner
- Architettura organizzativa delle responsabilità per aree di business, funzioni e processi
- Snellimento dell'organizzazione, anche tramite la creazione di gruppi di lavoro con obiettivi comuni
- Instaurazione di modalità formali di gestione dei processi con l'adozione di metriche e di sistemi di rilevazione delle prestazioni

## Esempio
Possibili processi organizzativi:

![Processi organizzativi](/assets/sistemi_informativi/processi_org.png)

Esempio di entità coinvolte nella gestione di un processo (necessario lo scambio di informazione tra le aree)

![Processi organizzativi](/assets/sistemi_informativi/esempio_processo.png)

# Cambiare i processi organizzativi
La riprogettazione dei processi è il punto chiave per il miglioramento dell'organizzazione.

La progettazione o riorganizzazione di processi, comporta un cambiamento radicale nell'organizzazione aziendale. È una trasformazione necessaria per poter accrescere la propria presenza sul mercato e differenziarsi dai competitors.

## Riprogettazione dei processi
### 1. Pianificazione dell'intervento
Per agire sui processi, è necessario conoscerli. Quindi, viene raccolta la documentazione necessaria per lo studio dei processi attuali e si definiscono gli obiettivi che si intendono raggiungere.

### 2. Mappatura e analisi dei processi AS-IS
Analisi realistica della situazione dell'organizzazione.
Attraverso lo studio di ogni singolo processo, si vanno ad identificare gli input, gli output, i ruoli ed eventuali colli di bottiglia.

### 3. Progettazione dei processi TO-BE
In questa fase, vengono proposte delle ipotesi di miglioramento, valutati gli impatti ed i benefici.

### 4. Implementazione del piano di transizione
Questa è la fase operativa e rappresenta anche quella più delicata, in quanto comporta l'introduzione delle modifiche che erano state definite nelle fasi precedenti.

### 5. Miglioramento continuo dei processi ridisegnati
Una volta che i processi sono stati ridefiniti, si procede introducendo miglioramenti incrementali.